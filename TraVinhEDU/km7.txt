សាកលវិទ្យាល័យត្រាវិញបានចុះហត្ថលេខាជាផ្លូវការជាមួយក្រុមហ៊ុនភាគហ៊ុនអប់រំជោគជ័យ ពិធីចុះកិច្ចព្រមព្រៀងនៅក្នុងពេលនេះ គឺគូសបញ្ជាក់នូវទំនាក់ទំនងរវាង TVU និង TTC EDU បានអភិវឌ្ឍកាន់តែប្រសើរឡើងថែមទៀត ដោយឆ្លងតាមសកម្មភាពសហប្រតិបត្តិការខាងដើមរវាងភាគីទាំងពីរលើវិស័យបណ្តុះបណ្តាលនិងផ្គត់ផ្គង់ធនធានពលកម្ម។ចូលរួមក្នុងកម្មវិធីនេះមានវត្តមានរបស់លោកបណ្ឌិត ង្វៀន ទៀន យុង អនុប្រធាននៃក្រុមប្រឹក្សាភិបាលសាកលវិទ្យាល័យត្រាវិញ និងលោក ផាម ឌាង ទ្រុង អគ្គនាយករងនៃ TTC EDU (TTC GROUP) ព្រមទាំងអ្នកតំណាងនៃអង្គភាពទាំងពីរ។មានប្រសាសន៍នៅអង្គប្រជុំ អ្នកស្រី យឿង ធុក ឡិញ អគ្គនាយកនៃ TTC EDU អោយដឹងថា៖ ជាមួយទិសស្លោក «សម្រាប់សហគមន៍ បំភ្លឺក្តីសុបិន» TTC EDU មានកាតព្វកិច្ចចែករំលែកភារកិច្ចសម្រាប់សហគមន៍ឆ្លងតាមការវិនិយោគវិស័យអប់រំ វិនិយោគទៅអនាគត វិនិយោគធនធានមនុស្ស។ TTC EDU មានសកម្មភាពបីជាស្នូលគឺ៖ សេចក្ដីស្រឡាញ់ការគោរពនិងការទទួលខុសត្រូវ។បានសហការជាមួយ TVU ជាកិត្តិយសធំមួយ TTC EDU មានកាលានុវត្តន៍អភិក្រម សិក្សានូវរបកគំហើញថ្មីៗ ដើម្បីរួមចំណែកសម្រាប់អភិវឌ្ឍន៍រួមគ្នាដល់សហគមន៍។ TTC EDU មានទំនុកចិត្តស្វែងរកដៃគូពិតប្រាកដដែលអាចសហការល្អជំរុញ TTC EDU រីកចំរើនទៅមុខនិងយូរអង្វែង។លោកសាស្ត្រាចារ្យ បណ្ឌិត ផាម ទៀត ខាញ់ សាកលវិទ្យាធិការនៃសាកលវិទ្យាល័យត្រាវិញថ្លែងថា៖«TVU មានសេចក្តីរីករាយដែលបានចុះហត្ថលេខាលើកិច្ចសហប្រតិបត្តិការជាមួយអង្គភាពដ៏ល្បីល្បាញមួយរបស់វៀតណាមគឺ TTC EDU។ ក្រោយពីបានចុះហត្ថលេខាលើកិច្ចសហប្រតិបត្តិការនេះអង្គភាពទាំងពីរនឹងអនុវត្តសកម្មភាពជាក់ស្តែងក្នុងវិស័យនីមួយៗ TVU មានបំណងផ្សារភ្ជាប់កិច្ចការសិក្សារបស់និស្សិតជាមួយកិច្ចការអនុវត្ត បទពិសោធការងារនៅក្នុងអង្គភាពពហុវិស័យដូចជា TTC EDU។ »តាមរយៈសកម្មភាពនេះ វាជួយដល់និស្សិតនៅពេលពួកគេបញ្ចប់ការសិក្សាប្រកបដោយបទពិសោធការងារជាក់ស្តែងបន្ថែម និងបំពេញតាមតម្រូវការរបស់និយោជក។ ក្រៅពីវិស័យអប់រំ TVU មានបំណងចង់អោយ TTC EDU ធ្វើជាស្ពានរវាងTVU នឹង TTC GROUP ដើម្បីសហការលើវិស័យមួយចំនួនទៀតដូចជាវិស័យកសិកម្ម សុខាភិបាល ឋាមពលជាដើម ដើម្បីឆ្លើយតបទាន់ពេលវេលានូវតម្រូវការរបស់សហគមន៍។
